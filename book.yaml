publish: 20
first review by Miriam Sherman finished: 29
second pass finished: 23
titolo: Salú Lulú
path: salu-lulu
teksto: |
  Salú Lulú es un livro para empesantes (elevos prinsipientes) de Ladino (Djudeo-Espanyol) ke tienen un nivel A1 en los niveles de <a href="https://en.wikipedia.org/wiki/Common_European_Framework_of_Reference_for_Languages">CEFR</a>.
  Juan Fernandez el patron de <a href="https://1001reasonstolearnspanish.com/">1001 razones para ambezarse kastilyano</a> eskrivo la version orijinal de este livro en kastilyano. Puedesh merkar lo aki: <a href="https://1001reasonstolearnspanish.com/book/hola-lola/">Hola Lola</a>.
  La traduksion al ladino es de Gabor Szabo kon muncha ayuda de Miriam Sherman.
footer: |
  Este livro es una traduksion djudeo-espanyola del livro orijinal de <a href="https://1001reasonstolearnspanish.com/book/hola-lola/">Hola Lola</a> de <a href="https://1001reasonstolearnspanish.com/">Juan Fernandez</a>.
  Reservados todos los derechos.

chapters:
 - titolo: 1. Komo te yamas?
   pajinas:
      - numero: 1
        teksto: |
          Yo me yamo William.
          Yo so inglez.
          Yo so de Ingletierra.
          Yo so de Newcastle.

      - numero: 2
        teksto: |
          Me yamo William i so inglez.
          So de Ingletierra, de Newcastle.
          Moro en Madrid.
          Avlo inglez, fransez, aleman i un poko de kastilyano.

      - numero: 3
        teksto: |
          Me yamo William i so inglez.
          So de Ingletierra, de Newcastle, ama moro en Madrid.
          Avlo tres linguas: inglez, fransez i aleman.
          Tambien avlo un poko de kastilyano.
          Estudio kastilyano en Espanya, en Madrid.

      - numero: 4
        teksto: |
          Me yamo William i so de Newcastle, en Ingletierra.
          Avlo inglez, fransez, aleman i un poko de kastilyano.
          Yo no so espanyol. Yo so inglez, ama moro en Espanya, en Madrid.
          Estudio kastilyano en Espanya, en Madrid.
          En Ingletierra yo tambien estudio. En Ingletierra yo estudio en la universita.

      - numero: 5
        teksto: |
          Me yamo William i so inglez.
          So de Newcastle, ama estudio en Londra.
          En Ingletierra yo so estudiante.
          Estudio en la Universita de Londra.
          Estudio istoria en la universita.
          Tambien estudio kastilyano.
          Estudio kastilyano en Espanya, en Madrid.

      - numero: 6
        teksto: |
          Me yamo William i so inglez.
          Avlo inglez muy bien. So inglez.
          Avlo inglez muy bien porke so inglez.
          Tambien avlo aleman i fransez.
          I un poko de kastilyano.
          Yo estudio kastilyano en Madrid.
          Estudio istoria en Londra i kastilyano en Madrid.
          Tambien lavoro. Yo estudio i lavoro.
          So estudiante de istoria, ama tambien so garson.
          Lavoro en un bar.

      - numero: 7
        teksto: |
          Me yamo William i avlo tres linguas: inglez, fransez i aleman.
          Avlo inglez muy bien porke so inglez. So de Newcastle.
          Tambien avlo fransez i aleman.
          Avlo fransez muy bien porke mi madre es franseza.
          Tambien avlo aleman muy bien porke mi padre es aleman.
          Yo so inglez ama mi madre es franseza i mi padre es aleman.

      - numero: 8
        teksto: |
          Me yamo William i so inglez de Newcastle.
          Estudio istoria en la Universita de Londra ama agora moro en Espanya.
          Moro en Espanya, en Madrid porke estudio kastilyano.
          Estudio kastilyano en una eskola de kastilyano.
          En Ingletierra so estudiante de istoria i tambien lavoro en un bar.
          So garson en un bar de Londra.
          Yo so inglez, ama mi madre es franseza i mi padre aleman.

      - numero: 9
        teksto: |
          Me yamo William i so de Ingletierra.
          So de Newcastle, estudio istoria en Londra ama agora moro en Madrid.
          Yo so djoven: tengo vente (20) anyos.
          No avlo kastilyano muy bien ama avlo inglez, fransez i aleman muy bien. Mi padre es aleman i mi madre es franseza.
          So de Ingletierra, ama agora moro en Madrid porke estudio kastilyano en una eskola de kastilyano.
          Es una eskola chika.
          Mi profesora de kastilyano es espanyola. Eya es de Salamanka, ama agora mora en Madrid.
          Mi profesora se yama Laura.

      - numero: 10
        teksto: |
          Me yamo William i so de Ingletierra, ama agora moro en Madrid porke estudio kastilyano.
          Estudio kastilyano en una eskola de kastilyano.
          Mi profesora es de Salamanka.
          En Ingletierra yo estudio istoria en la Universita de Londra ama tambien lavoro.
          So garson en un bar.
          So muy djoven. Tengo vente (20) anyos.
          Mi madre es de Fransia i mi padre de Alemania.
          Yo avlo tres idiomas muy bien: inglez, aleman i fransez.
          Tambien estudio kastilyano. Estudio kastilyano kon una profesora de kastilyano.
          Mi profesora de kastilyano es de Salamanka. Se yama Laura.
          Yo so djoven i mi profesora tambien es djoven.

 - titolo: 2. Komo se yama?
   pajinas:
      - numero: 11
        teksto: |
          Mi profesora de kastilyano se yama Laura y es de Salamanka, ama agora mora en Madrid.
          Mora en Madrid porke lavora en Madrid. Laura es profesora de kastilyano en una eskola de kastilyano.
          Yo tambien moro en Madrid agora.
          Yo so inglez, ama agora moro en Madrid, en Espanya.
          Yo moro en Espanya porke estudio kastilyano.
          Yo so estudiente de kastilyano.
          Yo avlo inglez, fransez i aleman.
          Mi profesora tambien avla inglez muy bien, ama eya no es ingleza.
          Eya es espanyola.

          Yo tengo vente (20) anyos. So muy djoven. Mi padre no es djoven.
          Mi padre tien 54 anyos.
          Mi padre es viejo.
          Mi madre tambien es muy vieja. Mi madre tiene 46 anyos.
          Laura, mi profesora de kastilyano, no es vieja. Eya es djoven.
          Kuantos anyos tiene Laura? No se.

      - numero: 12
        teksto: |
          En Londra yo estudio istoria en la Universita, ama agora moro en Madrid porke estudio kastilyano.
          La eskola ande estudio kastilyano se yama "Ke guay" i es una eskola chika ama muy ermoza.

          Mi profesora de kastilyano tambien es ermoza i avla inglez muy bien.
          Yo avlo inglez muy bien porke so inglez, ama eya tambien avla ingles muy bien.
          Laura estudia ingles en la Universita.
          Laura avla inglez muy bien porke estudia inglez en la universita.

          Si, Laura es profesora de kastilyano y estudiante de inglez.
          Laura es muy intelijente. Laura es intelijente i ermoza.

      - numero: 13
        teksto: |
          Yo me yamo William i no so muy ermozo.
          So un poko basho, un poko kalavasudo, un poko godro i tengo lo ojos marones komo mi padre.
          Mi padre tambien es basho, kalavasudo, godro i tiene los ojos marones.

          Mi ermano dize ke yo so feo.
          Mi ermano se yama Robert. Robert es alto, delgado i tiene los ojos blus komo mi madre.
          Mi madre tambien es alta, delgada i tiene los ojos blus.

          Mi madre es muy ermoza i mi ermano tambien es muy ermozo.
          Mi madre i mi ermano son ermozos.

          Mi padre es feo i yo tambien so feo. Mi padre i yo somos muy feos.
          Mi ermano se yama Robert i es muy djoven. Tiene vente i tres (23) anyos.

      - numero: 14
        teksto: |
          Yo tengo dos ermanos: un ermano i una ermana.
          Mi ermano se yama Robert. Robert tiene vente i tres (23) anyos i es muy ermozo.
          Mi ermana se yama Sara. Sara tiene trenta i dos (32) anyos i tambien es muy ermoza.
          Mi ermano i mi ermana son muy ermozos ama yo so feo.
          Mi ermana esta kazada i tiene dos ijos chikos.
          Mi ermano esta soltero ama tiene amiga.
          Mi ermano es alto, delgado i tiene los ojos blus, komo mi madre.
          Mi ermana es alta, delgada i tiene los ojos blus, komo mi madre, ama tiene mustacho komo mi padre!
          No es verdad! Es una shaka! Mi ermana es muy ermoza.

          Yo esto soltero i no tengo amiga.

          Mi profesora de kastilyano esta kazada o soltera? No se.
          Mi profesora de kastilyano tiene amigo? No se.

      - numero: 15
        teksto: |
          Mi profesora de kastilyano se yama Laura.
          Laura es de Salamanka, ama avla inglez muy bien.
          Laura avla inglez muy bien porke estudia inglez en la Universita.
          Yo avlo inglez muy bien porke so inglez.
          Yo moro en Madrid, ama mi famiya mora en Newcastle.

          Mi ermana se yama Sara, esta kazada i tiene dos ijos chikos.
          Su marido es avokato i lavora en un banko.
          Mi ermana es enfermera i lavora en un ospital.

          Mis dos sovrinos son muy chikos.
          Phillips tiene solo dos anyos i Bella tiene solo sesh mezes.

          El marido de mi ermana se yama Martin i no avla kastilyano.
          Solo avla inglez ama avla inglez muy bien.
          Es normal: Martin avla inglez muy bien porke es inglez.

          Mi ermano se yama Robert i tiene vente i tres (23) anyos.
          Robert ni estudia ni lavora.
          Mi padre dize ke Robert es muy haragan.
          Mi madre dize ke Robert es muy ermozo.
          Yo kreo ke mi ermano es muy ermozo, ama tambien muy haragan.

          Robert no esta kazado, ama tiene amiga.
          Tiene munchas amigas.
          Este anyo su amiga se yama Serena i tambien es ingleza, de Newcastle.
          Serena dize ke mi ermano Robert es muy ermozo ama ke yo so muy feo.
          Serena no es simpatika.

          La amiga de mi ermano tiene una ermana ke se yama Anna.
          Anna es muy djoven: tiene diez i mueve (19) anyos.
          Anna tambien dize ke Robert es muy ermozo ama ke yo so muy feo.
          Serena no es simpatika i su ermana tambien no es simpatika.
          Ni Anna ni su ermana Serena son muy simpatikas.

 - titolo: 3. Ke signifika?
   pajinas:
      - numero: 16
        teksto: |
          La eskola ande estudio kastilyano se yama "Ke guay".
          Ke signifika "Ke guay"? No se.
          Deke se yama "Ke guay" la eskola de kastilyano? No se.

          La eskola ande estudio kastilyano es chika.
          Solo ay tres profesores de kastilyano: Pedro, Miguel i Laura.

          Laura es mi profesora de kastilyano.
          Laura es intelijente, yakishklia i avla inglez muy bien.
          Estudia inglez en la Universita.
          Laura avla inglez muy bien porke estudia inglez en la universita.

          Mi klasa de kastilyano tambien es chika.
          En mi klasa de kastilyano solo ay sinko (5) estudiantes:

          Yoko, ke es una manseva japonesa, de Tokio, i tiene vente (20) anyos, komo yo.
          Yoko es alta, morena, tiene kaveyos largos i no avla muncho.
          Yoko es un poko timida ama simpatika i muy amable.
          Yoko avla japonez muy bien porke es japoneza.
          Tambien avla inglez i un poko de fransez.
          Yoko tiene amigo?
          No se.

          Marie, es una manseva franseza, de Burdeos.
          Marie tiene trenta i dos (32) anyos komo mi ermana.
          Es un poko vieja.
          Marie es un poko serioza.
          Marie es un poko vieja i serioza.
          Avla muy bien fransez porke es farnseza i en Fransia la djente avlan fransez muy bien.
          Marie esta kazada?
          Marie tiene amigo?
          No se.

          Rosita, es una senyora austriaka, de Viena.
          Rosita es muy aedada: tiene mas de 50 anyos, kreo.
          Avla aleman muy bien porke es de Austria i en Austria la djente avlan aleman muy bien.
          Rosita es muy dulse, simpatika, divertiente i intelijente.
          Mi nona, la madre de mi madre, tambien es ansi: dulse, simpatika, divertiente, intelijente i aedada.

          Edoardo, es un mansevo italiano, de Roma.
          Edoardo es djoven (tiene 21 anyos), alto, blondo i muy ermozo, komo mi ermano.
          Edoardo avla muy bien el italiano (porke es italiano) i kastilyano (porke es italiano i todos los italianos avlan kastilyano muy bien).
          Edoardo tambien es intelijente, elegante i muy divertiente.
          No me plaze Edoardo.
          Yo aborresko a Edoardo.

          Yo me yamo William i so inglez, de Newcastle.
          So un poko feo i timido, ama djoven i divertiente.
          Avlo inglez, fransez i aleman muy bien i agora estudio kastilyano en Madrid.

          Esto soltero i no tengo amiga.

      - numero: 17
        teksto: |
          Yo vo a klasa de kastilyano los lunes, los martes i los mierkoles.
          Los djueves i los viernes vo a la biblioteka para estudiar.
          En la eskola de kastilyano ay una biblioteka chika.
          La eskola de kastilyano es chika i la biblioteka tambien es chika.
          No ay munchos livros en la biblioteka.
          Los livros de la biblioteka son viejos.
          Los livros de kastilyano ke ay en la biblioteka de la eskola son muy viejos.
          Ay pokos livros i son muy viejos.
          Los livros son enfasiozos.
          Los livros ke ay en la biblioteka de kastilyano son viejos i enfasiozos, komo mis padres.
          Mis padres tambien son viejos i enfasiozos.

          La klasa de kastilyano empiesa a las mueve (9) i termina a las dodje (12).

      - numero: 18
        teksto: |
          La klasa de kastilyano es de las mueve a las dodje: tres oras.
          Estudio kastilyano tres oras los lunes, los martes, i los mierkoles.
          La klasa de kastilyano es a las mueve de la manyana.
          Normalmente yo yego a la klasa a las mueve manko sinko de la manyana.
          Yo so inglez.

          Yoko tambien ariva a la klasa a las mueve manko sinko.
          Yoko es japoneza. Yoko ariva temprano porke es japoneza? No se.

          Rosita siempre ariva a la klasa a las mueve menos diez.
          Muy temprano.
          Rosita es austriaka.
          Rosita ariva temprano porke es austriana?
          No se.

          Edoardo ariva a la klasa a las mueve i un kuarto o las mueve i vente.
          Muy tadre.
          Edoardo es italiano.
          Edoardo ariva tadre porke es italiano?
          No se.

          I Laura? A ke ora ariva Laura?
          Laura ariva a las mueve i media!
          Muy tadre!
          Laura es la profesora.
          Laura es espanyola...

      - numero: 19
        teksto: |
          Problema: Laura, la profesora de kastilyano, akorruto ariva tadre a klasa.
          Eya es la profesora de kastilyano!
          Laura no deve arivar tadre!
          No deves arivar tadre a klasa de kastilyano kuando to sos la profesora de kastilyano, no?

          Deke ariva tadre a klasa Laura? No se.
          Laura ariva tadre a klasa porke es espanyola? No se.
          Laura ariva tadre a klasa porke es haragana? No se.
          Laura ariva tadre a klasa porke mora muy leshos de la eskola? No se.

      - numero: 20
        teksto: |
          Laura va a la eskola en tren. Le toma kuarenta i sinko puntos.
          Yo vo a la eskola a pie. Me toma diez puntos.
          Yo moro muy serka de la eskola. Laura mora muy leshos.

          Yo moro en un apartamento ke esta serka de la eskola.
          Mi maale se yama...
          Komo se yama mi maale? Komo se yama el maale de Madrid ande moro? No se.
          Laura mora en un apartamento ke esta leshos de la eskola.
          Yo moro en un apartamento ke esta serka de la eskola kon tres amigos: dos mansevikos i una mansevika.
          Komo se yama el maale and mora Laura? No se.
          Kon ken mora Laura? No se.

 - titolo: 4. Ande moras?
   pajinas:
      - numero: 21
        teksto: |
          Yo moro en el sentro de Madrid.

          Moro en un maale viejo ke esta en el sentro de Madrid.
          Madrid esta en el sentro de Espanya i moro en un apartamento ke esta en el sentro de Madrid.

          Konkluzion: yo moro en el sentro de Espanya.

      - numero: 22
        teksto: |
          Moro muy serka de la Puerta del Sol.
          La Puerta del Sol es una plasa.
          La Puerta del Sol esta en el sentro de Madrid.
          Tambien moro serka de la Plaza Mayor.
          La Plaza Mayor es tambien una plasa.
          En Madrid ay munchas plasas.
          En el sentro de la Plaza Mayor ay un estatua muy grande.
          Es la estatua de un ombre ke va a kavayo.
          Ken es el ombre ke va a kavayo? No se.

      - numero: 23
        teksto: |
          Munchas kayes en mi maale son antikas i estrechas.
          Munchas kazas en mi maale son bashas. Son kazas antikas i bashas.
          Ma tambien ay kayes grandes i modernas. La Gran Via es una kaye grande i moderna.
          En la Gran Vía ay munchos sinemas i teatros.
          Yo no vo al sinema. Yo no vo al teatro.
          En Newcastle yo vo al sinema i tambien vo al teatro. Yo avlo ingles.
          En Madrid no vo al sinema ni vo al teatro.
          Yo no vo ni al sinema ni al teatro.
          Yo no avlo kastilyano.
          Yo no vo ni al sinema ni al teatro en Madrid porke no avlo kastilyano.
          Avlo un poko de kastilyano, ama no entiendo muncho.

      - numero: 24
        teksto: |
          Yo no avlo kastilyano muy bien.
          Vo a klasa tres dias a la semana.
          Entiendo a mi profesora. Mi profesora avla kastilyano muy bien.
          Yo entiendo a Laura (mi profesora) kuando avla kastilyano.
          Ma no entiendo la televizyon, ni los filmos, ni la radio, ni el teatro...
          Laura avla avagar. Yo entiendo a Laura.
          Los jurnalistas de la televizyon i de la radio avlan muy presto.
          Kuando la djente avla muy presto, yo no entiendo.

      - numero: 25
        teksto: |
          Kero meldar en kastilyano.
          Kero meldar en kastilyano porke kero ambezarme kastilyano.
          En mi maale ay munchos bares.
          Ay tambien munchas kafeterias i munchas restaurantes.
          Ma no ay munchas livrerias.
          Kero ir a una livreria para merkar un livro.
          Kero merkar un livro de kastilyano porke los livros ke ay en la biblioteka
          de la eskola son muy enfasiozos. Son muy viejos i enfasiozos.
          Ande ay una livreria? No se.
          Amanyana vo a demandar a mi profesora de kastilyano ande ay una livreria.
          Kero meldar en kastilyano.
          Kero meldar en kastilyano porke kero ambezarme kastilyano.

      - numero: 26
        teksto: |
          Laura dize ke ay munchas livrerias en el sentro de Madrid.

          Amanyana vo a ir a una livreria.
          Kero merkar un livro.
          Kero meldar en kastilyano.
          Kero merkar un livro moderno i kief.
          Los livros ke ay en la biblioteka de la eskola son muy enfasiozos.
          Muy viejos i enfasiozos.
          Komo mis padres.
          Mis padres tambien son viejos i enfasiozos.

          Este es mi plan para ambezarme kastilyano:

          1. Los lunes, los martes, i los mierkoles por la manyana vo a ir a klasa de kastilyano.
             Vo a ir a klasa de kastilyano de mueve a dodje.

          2. Los djueves i los viernes no ay klasa de kastilyano, ama vo a ir a la biblioteka de la eskola.
             En la biblioteka vo a meldar livros viejos i enfasiozos.

          3. Por la tadre vo a avlar en kastilyano kon mis amigos en el apartamento.

          Yo moro kon Salu, Fernando, i Julio.
          Salu es espanyola, de una sivdad ke se yama Lugo.
          Komo es Lugo? Ande esta Lugo? No se.

          Salu es blonda, yeva el kaveyo kurto, tiene los ojos vedres i es muy simpatika.
          Por la manyana estudia en la universita. Salu estudia Psikologia en la universita.
          Por la tadre, Salu lavora en un bar ke ay serka del apartamento ande moramos.

          Kreo ke Salu es ermoza i muy intelijente, ama no parese espanyola: no es morena,
          no tiene los ojos pretos i no yeva el kaveyo largo.

          Yo demando: Salu, tu bailas flamenko?
          Salu dize: No, a mi no me plaze el flamenko. Yo no so del sur, yo so del norte de la Espanya.


          Salu es blonda, yeva el kaveyo kurto i no baila flamenko.
          Kreo ke Salu es ermoza i muy intelijente, ama no parese espanyola:
          no es morena, no tiene los ojos pretos, no yeva el kaveyo largo i no baila flamenko.

          Tiene amigo Salu? No se.

          Fernando i Julio tambien son espanyoles, ama no son muy divertientes ni muy simpatikos.
          Fernando i Julio tambien no paresen espanyoles: no son divertientes, no avlan muncho, no salen nunka de kaza,
          no azen fiestas i estudian munchas oras en sus dormitorios.
          Los dos estudian muncho.
          Fernando estudia ekonomia i Julio estudia derecho.
          Los dos keren lavorar en un banko i keren ganar muncho dinero.
          Los dos son muy enfasiozos.

          De ande son Fernando i Julio?
          Fernando es de una sivdad ke se yama Zaragoza.
          Julio es de une sivdad ke se yama Burgos.
          Ande esta Zaragoza?
          Ande esta Burgos?
          No se.

          Los dos son espanyoles, ama avlan muy presto.
          Avlan poko ama kuando avlan, avlan muy presto.
          Yo no entiendo a Fernando. Ni entiendo a Julio.
          No entiendo ni a Fernando, ni a Julio kuando avlan kastilyano porke siempre avlan muy presto.

      - numero: 27
        teksto: |
          Oy es mierkoles.
          Amanyana es djueves.
          Los djueves no ay klasa de kastilyano.
          Los mierkoles por la noche vo al bar.
          Ay un bar serka de mi apartamento.
          Los mierkoles por la noche vo al bar ke ay serka de mi apartamento.
          La garsona del bar se yama Rosa.
          Rosa lavora muncho.
          Rosa es un poko serioza.
          Yo a vezes avlo kon Rosa.
          Rosa es serioza i ermoza. Yo so feo, timido, i inglez.

          Ama yo kero avlar kastilyano kon Rosa.
          Yo kero pratikar kastilyano kon eya.
          Kada dia vo al bar de Rosa.
          Algunos dias vo dos o tres vezes al bar de Rosa: vo por la demanyana para bever un kafe kon leche,
          vo al mediodia para bever un kafe solo i vo por la noche para bever un kafe kortado.

          Yo kero ambezarme kastilyano i kon Rosa puedo pratikar.

          A mi me plaze el flamenko. Yo kero saver si Rosa baila flamenko:

          Yo demando: Rosa, tu bailas flamenko? Yo kero ambezarme a bailar flamenko i tokar la gitara. Ole!

          Rosa dize: Deshameenpaz! ama yo no entiendo a Rosa. Eya avla muy presto.
          Yo kero avlar kon Roza ama eya no kere avlar kon mi. Es normal. Eya lavora.
          Eya lavora muncho. En el bar siempre ay munchos klientes.
          No tiene tiempo para avlar kon mi. Rosa no puede avlar kon mi.
          Rosa no puede o no kere avlar kon mi?
          No se.

          Ama yo kero ambezarme kastilyano i vo todos los dias al bar de Rosa para avlar kon eya.

          Yo kero merkar una gitara espanyola.

          Yo demando "Perdona Rosa, ande puedo merkar una gitara espanyola barata? Kero ambezarme a tokar la gitara."

          Rosa dize: "Deshameenpazpezgado!" ama yo no entiendo a Rosa. Eya avla muy presto.
          Yo no entiendo a Rosa porke eya avla kastilyano muy presto.

          Rosa baila flamenko? No se.
          Ande puedo merkar una gitara espanyola? No se.

          Rosa tiene amigo? No se.

      - numero: 28
        teksto: |
          Los espanyoles komen muncho.
          Los espanyoles komen tres vezes al dia: komen en la demanyana, komen an el mediodia, i komen en la noche.
          Por la demanyana, dezayunan.
          Al mediodia, almorzan.
          Por la noche, senan.
          A vezes tambien komen merenda. Por la tadre, los espanyoles a vezes komen merendan.

          Yo no komo en la kaza. Yo no komo en el bar. Yo vo a komer a McDonald's.

          Serka de ande bivo ay un McDonald's. Yo vo a komer al McDonald's de mi maale kazi todos los dias.

          Esto un poko godro. Vo a komer a McDonald's.
          Esto un poko godro porke vo a komer a McDonald's kazi todos los dias?
          No se.

      - numero: 29
        teksto: |
          Oy es lunes.
          Los lunes, Laura siempre ariva tadre a la klasa de kastilyano.
          Laura es la profesora!
          Por ke ariva siempre tadre Laura? No se.

          Laura avla inglez muy bien. Laura avla inglez muy bien porke estudia inglez en la universita.
          Laura avla inglez en klasa de kastilyano. Laura es profesora de kastilyano i avla inglez en klasa de kastilyano.
          Kuando eskapa la klasa, Laura tambian avla kon mi en inglez.

          Yo no kero avlar inglez kon Laura!
          Yo estudio kastilyano!

          Oy es mierkoles. Amanyana es djueves. Amanyana djueves no ay klasa de kastilyano.
          Ay klasa de kastilyano los lunes, los martes i los mierkoles.
          El proksimo lunes vo avlar kon Laura. Vo a dizir esto:

          "Por favor, Laura, puedes avlar kastilyano kon mozotros?
          Mozotros estamos en Madrid para ambezarmos kastilyano.
          Mozotros keremos avlar kastilyano.
          Tu sos muestra profesora de kastilyano.
          Puedes avlar en kastilyano kon mozotros, por favor?"

          Yo so timido. Yo so inglez. Ama vo a avlar kon Laura.
          Amanyana djueves no ay klasa de kastilyano. La proksima klasa de kastilyano es el lunes.
          Vo a avlar kon mi profesora de kastilyano el lunes.

